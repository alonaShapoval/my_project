Хлопець воли гонить, а дівчина ще ся не вродить, а його догонить.
Хлопець на коні їздить, а дівчина родиться та й йому згодиться.
Витратився хлопець бідний: купив дівці перстень срібний.
Такий хлопець, що батькові штани короткі.
Усім хлопцям по дівчині, а мені бабу стару.
Хлопець і тепер карбованця варт, а як йому боки намнуть, то й два дадуть.
Хлопське — сідлане, дівоче — чекане.
Ще книжки в сумці, а вже хлопці на думці.
Біда з такими парубками: ще не підріс свині під хвіст, а вже біжить за дівками.
Лисий кінь — краса, лисий парубок — біда.
Пішли парубки, шапки лишень видко, явилися шмаровози, подивитись бридко.
Хороший парубок, хоч води напийся, та й досі не женився.
Видно птицю по польоту, а молодця по походці.
Межи двома парубками дівчина баламутна.
Така є у нас приповідочка: де є парубок, там е й дівочка.
У парубка одна гадка, а в дівчини десять.
 Кожний молодець на свій взірець.
Доброго молодця і кров гріє, а ледачого і кожух не нагріє.
Молодець молодець — ні кіз, ні овець.
Молодець проти овець, а проти молодця і сам як вівця.
Молодці, як горобці: всюди їх повно і всюди шкоду роблять.
Не то молодець, що за водою пливе, а то молодець, що проти води.
На козаку нема знаку, а на дівчині дві причини.
Бабина дівка, а економів кінь — усі гладенькі.
Бабиній дівці все недогода.
Буває, що і в дівки муж помирає.
В багатої дівки горба не видно.
В затінку стане за дівку.
Всі дівчата — голуб'ята, а де ж ті чортові баби беруться?
Дівчата гарненькі, тихенькі, миленькі! Звідки погані жінки беруться?
Гарна дівка, як засватана.
Гарній дівці гарно і в ганчірці.
Гарна дівка, як маківка.
Гонить дівка парубка, а сама від нього не йде.
Жене дівка молодця, а сама до нього тулиться.
Де дівчина в хаті, там плоти поламані.
Дівка красива, та прясти лінива.
Дівка не без щастя, козак не без долі.
Дівка, що з старостів сміється, часто на кутні плаче.
Дівка, як верба: де посади, там і виросте.
Дівки в хороводі, наче маків цвіт на городі.
Як дівує, то повна нею вулиця, а як піде заміж,
то повен запічок. Дівку повивай та скриню набивай.
Дівоче серце, як уліті сонце: хоч тихеньке, та тепленьке.
Дівочий стид до порога: аби пересягнула, так і забула.
Дівочі сльози — як весняний дощ.
Дівчатам до любові так далеко, як малій дитині до плачу.
Дівчина в красі, що горох на полосі: хто йде, той вщипне,
Дівчина — як билина: куди вітер подається, туди вона й гнеться.
Дівчина як каже «ні», то розумій «так».
Дівчина – як у лузі калина.
Дівчина, як берізонька, сережками завішана.
Дівчина — як квіточка: з нею рай, а чужої молодиці не займай.
Дівчина — як тінь: ти за нею, вона від тебе, ти від неї, вона за тобою.
Добра дівка, а собаки її не їдять.
Добра дівка: як старости йдуть, тоді хату мете.
До весілля дівка гарна, а там хоч покинь.
До дівок — то я не змерз і не змок.
Одна дівка — жура гірка, а у кого сім — буде доля всім.
Живе дівка за парубком, лиха прикупивши.
Замуруй ворота, дівка й через загату проведе тата.
З гарної дівки гарна й молодиця.
Знайдуть хлопці дівку і в подертій сорочці.
Із смутної дівки не буде весела жінка.
Казав парубок: дівка нічого, а вийшло казна-що.
Казала дівка: «Семене, не притуляйся до мене!», а сама тільки того й хоче.
Капуста головистая, чортова дівчина норовистая.
Кому що, а дівці парубок.
Красить дівку не вінець, а молодець.
Ледачу дівку хлопці хвалять.
Люлька не куриться, мабуть, дівчина журиться.
Малина — не те, що дівчина: чим більше спіє, тим смачніша буде.
Найліпша вимівка — всьому винна дівка.
На траву дивися вдень, як обсохне роса, а на дівку в будень, як невбрана та боса.
Не жаль мені воза, коли б дівка була гожа.
Ні дівка, ні жінка — людська поговірка.
Не микуляй очима, як не твоя дівчина.
Не скакала б дівка дрібно, якби того не потрібно.
Не тримай довго сіль — вода буде, не тримай довго дівку — жінка буде.
Не перебирай, дівчино, абись не перебрала, щоб за чоловіка горобця не дістала.
Непокрита дівоча голова, як хата без даху.
Один дівочий волос потягне більше, як пара волів.
Отак мені бог дав: любив дівчину, а чорта взяв.
Перестояна трава — ні сіно, ні солома, а стара дівка — ні жінка, ні вдова.
Сам чорт не пізна, яка з дівчини вийде молодиця.
Сиділа дівка та й висиділа дідька.
Стара дівка, дйрявий кожух — то один дух.
Тоді дівка пишна, як заміж вийшла.
Треба дівці халата, бо ніхто її не свата.
У дівчини стільки ласки, як на тихім ставку ряски.
Хвали день увечері, а дівку замужем.
Честь дівоче щастя береже.
Чорт дівку всилує, як парубок не хоче.
Ще оте дівча в пелюшках, що має моєю бути.
Що до чого, а каша до борщу, хліб до молока, а дівка до козака.
Де любов у хаті, там люди багаті.
Від болещів зілля знаю, від любощів помираю.
Від любого пана люба й рана.
Вони так любляться, як вогонь і вода.
В любий місяць уродилась, а в нещасний залюбилась.
В тому й сила, що вірно любила, коли б жартувала, лиха б не знала.
Гірша любов від болю, як не дає спокою.
Де любов, там благодать.
Де любов, там і щастя.
Де ся люблять, там ся чублять.
Дівчат любимо за те, чим вони є, а хлопців за те, чим вони обіцяють бути.
До любові і співу не присилуєш.
До милування нема силування.
Дурень любить хустину, розумний – людину.
Є у неї воли та корови, та немає з нею любої розмови.
Жаль ваги не має, кого раз серце любить, з тим і помирає.
Життя без кохання — як ріка без води.
Жінка як любить, то любить і в долі, і в недолі.
Закохався, як чорт в суху вербу.
 З коханою наговорився, як меду наївся.
І гаряча любов стигне.
І кішка мишку любить.
Їж з голоду, а люби з молоду.
Кого кохає, за тим і зітхає.
Кого лихо не мине, той полюбить і мене.
Кого любиш, того сам даруєш, від нелюба не приймаєш.
Кого люблю, того й чублю.
Кого люблю, того й терплю.
Коли любиш, люби дуже, а не любиш, не жартуй же.
Коли любиш, так женись, а не любиш — відчепись.
Коли біда входить дверима, то любов тікає вікном.
Нужда в вікна, а любов у двері.
Кохала — не знала, пізнала — перестала.
Кохання молодого — весняний лід.
Кохання не запобіжиш зарання.
Кохання починається з очей.
Лакома вівця до солі, коза до волі, а дівчина до нової любові.
Лихого любити — себе губити.
Ліпше полюбити старого орла, ніж молоду сову. Люба — то згуба.
Любила так, що в ньому душі не чула.
Любила Якова, та не всякого.
Люби мене в будень, а в неділю, як приберуся, то й на тебе не подивлюся.
Люби мене в середу, а я в неділю, як приберуся, то, може, на тебе й не подивлюся.
Люби не словами, а ділами.
Люби свою любку, як голуб голубку.
Любиш губи солодкі, люби й гіркі.
Любиш – люби, а не любиш – не води.
Любиш мене вбрану, люби, коли і з кагли вилізу.
Люблю та жалую, а як піймаю, то мало очі не виймаю.
Любов втікає, коли щастя немає.
Любов – це кільце, а у кільця нема кінця.
Любов гори верне.
Любов не знає закону.
Любов сильніша смерті.Любові, вогню і кашлю від людей не сховаєш.
Любов зла — полюбиш і козла.
Любові не можна ні купити, ні продати.
Любов на вазі не зважиш.
Любов не пожежа, займеться — не потушиш.
Любов робить розумних дурними, тихих буйними, а сердитих смирними.
Любов сліпа, доведе до біди і попа.
Любов, як перстень, не має кінця.
Любощі та вечорниці доводять і до шибениці.
Так мене, мамо, хлопці люблять, що за кулаками і світа не бачу.
Ліпше не жити, як старого любити.
На любов і смак товариш не всяк.
Не втаїться кохання, як у мішку шило.
Не дороге даруваннячко, дороге твоє коханнячко.
Невесело в світі жити, як нема кого любити.
Не люблю тебе, Тацю, але твою працю.
Нехай мене любить у чорнім, а в біле приберуся, тоді я й сама подивлюся.
Не всі люди однакові: той любить дівиці, той молодиці, а той паляниці.
Один любить попа, другий попадю, а третій попову дочку.
Один поцілунок говорить більше, як ціла книжка.
Панське кохання – гірке горювання.
Полюбив кум куму, бо не було кому.
Полюбила пана, втратила Івана.
Полюби нас і так, а з грішми — то в'язне й дяк.
Полюбиться сатана краще від ясного сокола.
Різні по вдачі, міцні на любов.
Рукавом сльози витирає, а очима на хлопців моргає.
Стара любов не ржавіє.
Старої любові і іржа не їсть.
Старого любить, тільки дні губить.
Стерниться — злюбиться.
Так любить, як порох у оці.
Так тебе люблю, що як тільки не виджу, то вдень спати не можу.
Такий тільки сам себе любить і то тільки один раз на рік.
Там, де люблять, не вчащай, а де не люблять, не бувай.
Тіло обіймає, а душу виймає.
У моря багато горя, а у любові ще більше.
Хлоп'яча любов — як вода в решеті.
Хоч далеко, та ходить легко, а хоч близько, та ходить слизько.
Хоч ти і люба, та зась тобі до мого чуба.
Хто кого любить, той того й голубить.
Хто любить ревне, жаліє певне!
Хто п’яницю полюбить, той вік собі згубить.
Хто серцем любить, той словом голубить.
Серцю не підкажеш.
Хто кохає, той спокою не має.
Часом любов на крилах літає, а часом пішки ходить.
Чим більша любов, тим більша рана після зради.
Що робить: чи покинуть, чи любить?
Що тіло любить, то душу голубить.
Я його так люблю, як сіль в оці, а кольку в боці.
Не вилась любистком, то й покохалась з Ониськом.
Як не любляться серця, не треба попа і вінця.
Як серцем не любиш, то словом не здуриш.
Як дасть обнятися, то дасть і поцілуватися.
Якби літа вернулися, то б ще хлопці горнулися!
Коли люб, гарний шлюб.
Без сонця не можна бути, без милого не можна жити.
Де тяжко, там руки, де мило, там очі.
Для милого друга і воли з плуга.
Для милого дружка і сережки з вушка.
Для милого й сім верст не дорога.
Для милої нема поганої дороги.
На милування нема силування.
З милим рай і в курені.
Краще в матері на соломі, ніж з немилим на перині.
Мила за милим сім літ плаче.
Мила тобі Маруся, то сам з нею й цілуйся.
Миленький і невмитий біленький.
Най не буде ладна, коли серцю мила.
Насильно милим не станеш.
Не пив би, не їв би, все на милу глядів би.
Не те гоже, що гоже, але те гоже, що миле.
Ой їдь, милий, та не бався, бо ти мені сподобався.
Одну милу в яму, а на другу гляну.
Силою не бути милою.
Хоч хліб з водою, аби, милий, з тобою.
Хто милий, той красен.
Якби міг, то б милу на руках носив.
До любої небоги нема далекої дороги.
При своїй небозі добре і в дорозі.
Утоптана дорога, де люба небога.
Волю втонути, як за нелюбим бути.
Краще в ставку потопати, як з нелюбим шлюб узяти.
Краще полин їсти, ніж з нелюбом за стіл сісти.
Краще вмерти, як з нелюбом жити.
Краще в землі гнити, як з немилим жити.
Ліпше з водою злучитись, ніж з нелюбим заручитись.
Ліпше весь вік дівувати, як з нелюбим проживати.
Ліпше за милим тужити, як з нелюбим жити.
Ліпше своє серце з'їсти, як з нелюбим до вечері сісти.
Не можна нелюба любити, бо нещасна доля із нелюбом жити.
Ворона до ворони сідає, кожний рівного собі шукає.
Людям таке, як постіл, а мені таке, як сокіл.
Людям як повітка, а мені як квітка.
Кому як болото, а мені як золото.
На такі зальоти не маю охоти.
Бігав не за Настею, а за її хатою.
Від Варки заблудив до Одарки.
Залицявся в ходаках, оженився босий.
Як залицявся, то золоті грушки обіцяв, а як дістав біле тіло, всього уже відхотілось.
Не зачіпай мене, бо я дочка ксьондза, у мене перстені з самого мосьондза.
Знайшов би й Десять, якби не Олеся.
Не буде Галя, буде другая. Ти Марина, я Матвій, ти не моя, я не твій.
Кожна птиця знайде свого Гриця.
Як кому в голову зайде, то і на печі знайде.
Раз кахикнула — трьох прикликнула, вдруге кахикну п'ятьох прикликну.
Не питай, де коні були, аби дома ночували.
То не біда, що з чужою жінкою жартував, аби дома ночував.
І Гнат не винуват, і Килина не винна, тільки хата винувата, що впустила на ніч Гната.
Тепер народ гірший прошлогоднього: прийшов звечора, а пішов вранці, уже й брешуть, що ночував.
Хто ходить поночі, той шукає букової немочі.
Тепер йому так до обіймання, як грішникові до гарячої сковороди.
Хміль тичину обвиває, дівка хлопця обнімає.
Як дасть обійняти, то дасть і поцілувати.
Яку хто має, таку й обіймає.
За перебір та чорта в двір.
Мила була злука, а гірка розлука.
Розлука — теж наука.
Та поможи, боже, на рушнику стати, тоді не розлучить
ні батько, ні мати.
Ліпше би не знатися,, ніж зараз розстатися.  
Не ходи по полю, не топчи куколю, не лупай очима, не твоя дівчина.
Не ходи й порогів пе оббивай, бо зятем не будеш.
Близько, та ходити слизько, далеко, та ходити легко.
 Не тупай ногою, не сяду з тобою.
Сядемо рядком та поговоримо ладком.
Нехай не буде чого їсти, аби було із ким сісти.
Вона за ним сохне, а він і не охне.
Навіщо м'яко слати, коли нема із ким спати?
І в ярмарку ніхто не вподоба.
Не те гарне, що гарне, але те, що кому подобається.
Так мені вподобалась, як вовкові весільна пісня.
Якщо не подобається брудно, то і в чистім трудно.
Хто за ким тужить, тому радо служить.
Хіба мені перерватися та навздогін цілуватися.
Навздогінці не націлуєшся.
За поцілунками світа не бачу, а за коханням жити ніколи.
Нащо було умиватись, коли ні з ким цілуватись.
Поцілуй мене сьогодні, а я тебе завтра.
Поцілунки милісінькі, а обоє голісінькі.
Сама собі дивуюся: з рудовусим цілуюся.
Стрічалися — цілувалися, а як в одну хату зійшлися, за чуби взялися.
Цілувала — не знала, пізнала — перестала.
Коли любиш, поцілуй же, а не любиш, не жартуй же.
Як нема карих очей, то цілуй сині.
Хоч лайся, та тільки не цурайся.
Що тебе принесло, чи човничок, чи весло?
Як гляне, серце в'яне.
Як любляться серця, не треба попа і вінця.
 Я б жив з тобою, як риба з водою.
Я тобі хотів би неба прихилити.
Рад би неба прихилити, та не хилиться.
Куди серце летить, туди й око глядить.
Якби в моєму серці були дверці, то всі люди його бачили б.
Душа душу чує, а серце серцю вість подає.
Серце не камінь: таки все одно на другого оглянеться.
Кожний Івась має свій лас.
Сухар із водою, аби, серце, з тобою.
Нехай не буде чого їсти, аби було з ким сісти.
Бачать очі ревниві дальше, ніж орлині.
Болить серденько, та плакать стидненько.
Кров не вода, а серце не камінь.
Як у голову зайде, то і за піччю знайде.
Не поборони, батеньку, хоч за возом побігти.
Не поможуть і чари, як хто кому не до пари.
Ну й пара! – чорт сім пар лаптів стоптав, поки їх спарував.
Кому — як мара, йому — як зоря.
Як не бачу — душа мре, а побачу — з душі пре.
Пізнати по личеньку, що не спала всю ніченьку.
 Хай виджу, з ким сиджу.
Хоч ти і люба, а не добирайся до мого чуба!
Якби не Михайло, то я б не вбиралася файно.
Будь собі, Семене, без мене.
Виплакала карі очі за чотири ночі.
Зійде з очей, зійде і з думки.
Зіркі очі бачать і вдень і вночі.
Куди очам мило, туди й ногам похило.
Очі без душі сліпі, вуха без серця глухі.
Очі карі — люди браві, очі сірі — люди смілі.
Рукавом очі витирає, а очима на парубків зиркає.
Силуваними очима не можна довго дивитись.
Чого очі пе бачать, за тим і не плачуть.
Що з очей, те й з плечей.
Далі очі — далі серце.
Як з очей, так і з мислі.
Одні очі і плачуть і сміються.
Дай серцю волю – заведе в неволю.
Око бачить далеко, а серце глибоко.
Є що їсти й пити, та нема з ким говорити.
Два серця розуміються краще, ніж дві голови.
Куди серце лежить, туди й око біжить.
З перцем чи не з перцем, коли з щирим серцем.
З щирого серця ніхто не сміється.
І без перцю дійде до серця.
Кому весело на серці, до того весь світ сміється.
Кров — не вода, а серце — не камінь.
Легше на серці, як виговоришся.
Не велика серцю туга: не будеш ти, буде друга.
Перше з перцем, потім з серцем.
Можна і мовчки своє серце з'їсти.
Моя дорога до чийогось порога, моя стежечка до чийогось сердечка.
Серце не болить, як очі не бачать.
Серце мені тріскає з жалю.
Серце — не камінь, відійде.
Серце ні на що не зважає, свою волю має.
Душа душу чує, а серце серцю вість подає.
Серце чує, а не скаже.   
Серце співає, а душа радіє.
Серцю ні розказати, ні указати.
Так, якби мене батогом по серцю оперезав.
 Хай радіє, поки надія гріє.
Хто на серце шаліє, той рано сивіє.
Черв'як серце точить.
Чого очі не бачать, того серцю не жаль.
Що в серці робиться, то на лиці не втаїться.
Що з серця походить, те й до серця доходить.
Що з серця, те і з мислі.
Що на серці, те й на язиці.
Якби ти знав, що в моєму серці діється; доторкнись, то загоришся.