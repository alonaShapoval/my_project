 Бездонної бочки не наллєш.
 Вип'є і з'їсть за трьох дурних і за себе, четвертого.
 Від користі серце кам'яніє.
 Він на гів.. сметану збирає.
 Вовк і лічене бере.
 Всім по сім, а мені таки вісім.
 Гірко з'їсти і шкода покинути.
 Гребе, як кінь копитом.
 Дав, як кіт наплакав!
 Дай — не чує; кажи: на,— зразу: — га.
 Дайте мені та ще й моїм дітям!
 Дере, як за рідного батька.
 Дірявого мішка не наповниш.
 До рота добрав (ложку), та в миску не влізе.
 Допався, як віл до браги.
 Допався, як дурень до мила.
 За двома зайцями не гонись, бо й одного не піймаєш.
 За копійку аж труситься.
 За користю біжить ристю.
 Заліз кіт на сало та кричить: “Мало!».
 Захотіли від кішки оладків, як вона до їх сама ласа.
 І кума сором, і хліба жаль.
 І сам не гам, і другому не дам!
 І тяжко нести, й жалко кинути.