 Біля рідної матки добре дитятку.
 Від одної матки, та не одні дітки.
 Все купиш, лише тата й мами — ні.
 Всякій матері свої діти милі.
 Головонька наша бідна, що в нас матінка не рідна.
 Дитина не плаче — мати не розуміє.
 Дитина плаче, а матері боляче.
 Доти ягнятка скачуть, доки матір бачать.
 Жінка — для совіту, теща для привіту, матінка рідна лучче всього світу.
 Материн гнів, як весняний сніг: рясно випаде, та скоро розтане.
 Материна молитва з дна моря рятує.
 Материні сльози дарма не пропадуть.
 Матері своїх дітей жаль: хоч найменшого, хоч найбільшого.
 Матері кожної дитини жаль, бо котрого пальця не вріже, то все болить.
 Матері ні купити, ні заслужити.
 Матері свої погані діти — гарні.
 Матері своїх дітей жаль, хоч найменшого, хоч найбільшого.
 Мати голівку миє—приглажує, а мачуха миє — прискубує.
 Мати рідна б'є, так гладить, а мачуха і гладить, так б'є.
 Мати б'є, то не болить, а мачуха як подивиться, то й на душі холоне.
 Мати гладить по шерсті, а мачуха проти шерсті.
 Мати дітей пушить, а мачуха сушить.
 Мати одною рукою б'є, а другою гладить.
 Мати праведна — ограда каменна.
 Мати, як мати, не те, що в поросяти: одна, та й та свиня.