Пісня складами славна.
Він стільки пісень знає, що й на воловій шкурі не списав би.
Всяка пташка свої пісні співає.
Яка пташка, така й пісня.
Де праця, там і пісня.
З пісні й казки слова не викидають.
З моря води не вилити, а з пісні слова не викинути.
Легше тобі на душі стане, як пісня до твого серця загляне.
Може, він таку пісню знає, що якби заспівав, то й волос би зав'яв.
Найдорожча пісня, з якою мати мене колисала.
Не все тому правда, що в пісні співають.
Пісенька солодка — коротка.
Хоч нові птахи, та старі пісні.
Солов'їними піснями ситий не будеш.
Швидко пісня співається, та не швидко складається.
Як з такою піснею, то ліпше без неї.
Без голосу не співець, без грошей не купець.
Болить горло співати дармо.
Гарно ти співаєш, та слухати не хочеться.
Де нема співця, послухаєш горобця.
Як уміє, так і піє.
Кому добре, той співає, кому зле, той плаче.
Співаєш добре, а перестанеш — ще краще.
Хто співає, той журбу проганяє.
Як заспіває, то аж плакати смачно.
Як погано співати, краще добре свистати.