Буде каяття, та не буде вороття.
 Держись за гриву, бо за хвіст не вдержишся.
 До собаки підходь ззаду, а до коня — спереду.
 Живи не як хочеться, а як можеться.
 З вогнем не жартуй!
 З хвоста хомута не надівай.
 Кінь на чотирьох і то спотикається.
 Коли б знав, де упав, то соломки б підстелив.
 Коло огню опалишся, коло води обмочишся.
 Мани собаку, маючи кияку.
 На те щука в морі, щоб карась не дрімав.
 Наперед не виривайся, а ззаду не лишайся.
 Не вдержавшись за гриву, за хвіст не вдержишся.
 Не бійся, та стережися.
 Не все перескакуй, інде й перелізь.
 Не все те переймай, що на воді пливе.
 Не кажи гоп, доки не перескочиш.
 Не підливай масла в вогонь!
 Не розхитуй човна, бо вивернешся.
 Не руш нічого і не бійся нікого.
 Не спитавши броду, не лізь у воду.
 Не спросивши броду, не сунься в воду.
 Не стій ззаду коняки, коли не знаєш її норову.
 Не увіриш, доки не зміриш.
 Одрізаного не приставиш.
 Сім раз одмір, а раз одріж.
 Спершу треба розсудити, а тоді робити.
 Тепер так, а після як?
 Тим рогом чешися, котрим дістанеш.
 Тише їдеш, далі будеш.
 Треба жить, як набіжить.
 Хто питає, той не блудить.
 Як їдеш, дивись під ноги; хоч грошей не найдеш, так носа не наб'єш.
 Як постелишся, так і виспишся.
 Якби кицька не скакала, то би ніжку не зламала.

