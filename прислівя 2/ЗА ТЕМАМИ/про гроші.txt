Багато зірок, та в небі, багато золота, та в землі,а за пазухою гроші на всяк час хороші.
 Грішми воюють, грішми торгують, а без грошей—горюють.
 Грошам усе повинується.
 Грошей не сій, бо вони не зійдуть. Не вродять.
 Гроші — хороші, бережи їх про чорний день та лиху годину.
 Гроші бережи — вони й тебе врятують.
 Гроші в гамані, а помагають в біді.
 Гроші відмикають усі двері.
 Гроші горе, а без них двоє.
 Гроші йдуть до багатого, а злидні до бідного.
 Гроші май, та про чорний деньок дбай.
 Гроші рахувати, треба розум мати.
 Грошова молитва, як господня бритва: всі гріхи бриє.
 Золотий молоток і залізні двері відчиняє.
 Золото мовчить, а багато творить.
 Золото не говорить, а чудеса творить.
 Золотом – не мудрець; убогість – не дурень.
 І грішник буде праведним, коли за його гроші помоляться.
 Коли гроші говорять, тоді правда мовчить.
 Коли золото на верх спливе, тоді правда на дно поринає.
 Копійка карбованці береже.
 Копійка копійку кличе.
 На гроші заговин нема.
 На гроші немає посту.
 Рахуй гроші стиха, не знатимеш лиха.
 Срібний молоток залізні двері пробива.
 Сума то сума (гроші), та до неї треба й ума.
 То не гроші, що в бабусі, а то гроші, що за пазухою.
 Хто живе без запасу (грошей), той гине без часу.
 Хто змолоду гроші береже, той на старість в нужді не живе.
 Як копійка ведеться, то й добре живеться.


