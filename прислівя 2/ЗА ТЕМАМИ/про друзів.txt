Без вірного друга - великая туга.
Були б пиріжки, будуть і дружки.
Давніх друзів забувають, а при горі споминають.
Дерево міцне корінням, людина — друзями.
Для милого друга і воли з плуга.
Для милого дружка і сережки з вушка.
Друга за гроші не купиш.
Друга шукай, а найдеш — тримай.
Друзі – це злодії часу.
Друзі пізнаються в біді.
Без біди друга не пізнаєш.
В пригоді признавай приятеля.
Для приятеля нового не пускайся старого.
Друг-боягуз гірше ворога.
Дурний друг — недруг.
З добрим дружись, а лихого стережись.
З дурнем подружитися — свій розум тратити.
З паном не дружись, а жінці не звіряйсь.
Коли хочеш позбутися друга, позич йому грошей.
Людина без друзів, що дерево без коріння.
Найти друга, за якого можна померти,— легко, а такого, щоб за тебе помер,— важко.
Не все другу знати, що на серці в себе мати.
Не карай, боже, нічим, як другом лихим.
Нема кращого друга, як вірна подруга.
Нема друга — шукай, а знайшов — бережи.
Не май друга вірного, не будеш мати зрадного.
Не май сто рублів, а одного друга.
Не так тії сто братів, як сто друзів.
Не той друг, хто медом маже, а той, хто правду каже.
Не той друг, що лащиться, а той, що печалиться.
Нових друзів наживай, старих не забувай.
Одежа краща нова, друзі кращі старі.
Річ краще нова, а дружба — стара.
Своїх друзів наживай, та й батькових не втрачай.
Старий друг ліпший нових двух.
Сонце зігріває повітря, друг — душу.
Такі вони друзі, що коли б'ються, то й колом не розженеш.
То не друг, що хвалить тихо, а то друг, що хвалить вслух.
Недруг піддакує, а друг сперечається.
У друга вода солодша від вражого меду.
Хорошого друга узнаєш, як з ним розлучишся.
Хто друг кожному, той не друг жодному..
Чоловік без друга, що їжа без солі.
Бійся друга, як ворога.
Як не матимеш друга, не матимеш ворога.
Як прийде туга, пізнаєш друга.
Дружба та братство — дорожче багатства.
Берись дружно – не буде сутужно.
Говорити правду – втратити дружбу.
Дружба дружбою, а служба службою.
Дружба — велика сила.
Дружба — найбільший скарб.
Дружба родиться в біді, а гартується в труді.
Дружба - як дзеркало: розіб’єш, не складеш.
Дружби дружбою шукають.
Міцну дружбу і вогонь не спопелить.
Не в службу, а в дружбу.
Ой дружба, дружба, гірка твоя служба!
Пробуй золото вогнем, а друзів — грішми.
Що за дружба — і сокирою не розрубаєш.
Яку дружбу заведеш, таке й життя поведеш.
Давай дружити: то я до тебе, то ти мене до себе.
З добрим дружись, а лихих стережись.
У хорошій компанії розуму наберешся, а в поганій і свій загубиш.
За компанію і циган повісився.
Зла компанія, що вугілля: як не впече, то замарає.
Борони мене, боже, від приятеля, бо з ворогом я дам собі раду.
Вірний приятель — то найбільший скарб.
Де щастя упало, там приятелів мало.
Для приятеля нового не цурайся старого.
За багатим столом багато й приятелів.
Кожух краще новий, а приятель старий.
Коли мішок, як теля, приятелів тьма, а як лата — нема ні сестри, ні брата.
Лагідні слова роблять приятелів, а гострі слова — завзятих ворогів.
Ліпше десять приятелів, ніж один ворог.
Не обгороджуй себе огорожею, а приятелями.
Поки щастя плужить, доти приятель служить.
При добрій годині всі друзі й побратими.
Приятелів тьма, а вірного друга нема.
Приятельство що старше, то сильніше.
Приятелева вода лучча воронового меду.
Старих приятелів забувають, а при біді споминають.
Такого собі приятеля знайшов, що навіть до пекла би з ним пішов.
Треба і в пеклі приятеля мати.
Хорони мене, господи, від приятелів, бо з ворогами я сам собі раду дам.
Позичати — друг, віддавати — ворог.
Не давай грошей — не втрачай дружби
Хочеш позбутися грошей — знайди собі приятелів.
Хто з тобою роздружився, той з тобою й не дружив.
Хто себе надміру любить, той друзів не має.
Погане товариство і доброго чоловіка зіпсує.
У товаристві лад — усяк тому рад.
Не зійшлись звичаями — не бути дружбі.
Вовк вівці не товариш.
Ворон ворону очей не виклює.
Горщик котлу не товариш.
Гусь свині не товариш.
Два коти в однім мішку не влежаться.
Дурний розумного, а п'яний тверезого не люблять.
Кінний пішому не товариш.
Кінь з волом не пара.
Не сват сотник коробейнику.
Медвідь корові не брат.
Ситий голодному не товариш.
Ситник берднику не товариш.
Юнь до коня, а молодець до молодця.
Братайся віл з волом, кінь з конем, а свиня об тин, коли нема з ким.
Побратався собака з горобцем.
Побраталася свиня з пастухом.
Поганого чоловіка в побратими не бери.
Біля чого потрешся, того й сам наберешся.
В лиху годину узнаєш вірну людину.
Вчора браталися, нині розсталися.
Добре братство миліше, ніж багатство.
З добрим поживеш – добро переймеш, а з лихим зійдешся – того й наберешся.
З ким поведешся, від того й наберешся.
Скажи мені, хто твій товариш, - тоді я скажу хто ти.
Хто до кого пристає, таким і стає.
Ми з тобою – як риба з водою.
Ніколи не треба нехтувати товариською допомогою.
Один другого не переважить, хоч на одній гілляці повісь.
Обоє рябоє.
Краще погана дорога, ніж поганий супутник.


